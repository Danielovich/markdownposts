[//]: # "title: Tankeland er fantastisk trygt. Visionen i Produkt- og Softwareudvikling."
[//]: # "slug: tankeland-er-fantastisk-trygt-visionen-i-produkt-og-softwareudvikling"
[//]: # "pubDate: 5/12/2021 12:01"
[//]: # "lastModified: 6/12/2021 13:07"
[//]: # "excerpt: "
[//]: # "categories: organisation"
[//]: # "isPublished: true"

Gode og positive udsagn givet af velmenende kolleger, chefer, medarbejdere, venner,
samarbejdspartnere, der alle vil jer eller sig selv det bedste. 

Sådan starter mange idéer både til nye produkter men også ny features til et eksisterende produkter. Statistisk skal der dog omkring 200-250 idéer til for at levere innovation, der bliver en succes.

![TheLawOfMarketFailure](https://mataroa.blog/images/35599b0b.png)

Alberto Savoia, der var innovations-chef i Google, har beskrevet det som “The law of
Market Failure”. Den lyder: “Most new ideas will fail, even if excellent executed”.

Idéer vil ofte resultere i forretningskoncepter, store og langvarige projekter, Big Bets, allokering af såkaldte menneskelige ressourcer og tid. Vi ser et sammenfald mellem de steder, hvor de gode idéer kommer fra, også er de faldgruber, vi oftest ser i de fejlede produkter.

#### Ideens oprindelse og udspring

- Karismatiske ledere som er gode til at blive hørt
- Anekdoter og brugsscenarier oplevet 
- Antagelser
- Dygtige teknikeres passioner og de nyeste tekniske muligheder
- Hvad gør andre, og hvad virker for dem?
- Fokusgrupper

#### Faldgruber

- Højest betalte persons mening (aka HiPPO)
- Anekdoter og brugsscenarier oplevet af enkeltpersoner
- Antagelser, som ikke holder og danner forkert grundlag
- Ny teknologi, som ikke er moden eller er det rigtige fit til problemet
- Andre folks data virker ikke på din idé
- Andres meninger er ikke et commitment

![hippo.png](https://mataroa.blog/images/d70057ba.png)

Som indikeret er inspirationen også en ofte set faldgrube. Så spørgsmålet er: Er du klar
til at tage fejl? 

Nej? 

#### Du er ikke alene. 

I menneskets natur ligger, at vi altid søger positiv bekræftelse af vores teser, og jo mere vi investerer i en idé, jo mindre er vi villige til at acceptere at idéen kan være fejlen. 

Som så meget andet handler det i høj grad om at starte rigtigt.

#### Start med en Vision.

Udformningen af en vision er et vigtigt første skridt. En vision for hvorfor I bygger produktet/featuren, hvad produktet/featuren gør nemmere, billigere eller bedre end andet, og hvad kunden eller brugeren kan forvente. 

Hvad er det for en situation, der opstår, når produktet/featuren er færdig og for hvem. Visionen skal gentages mange gange i teamet, og mange tvivlsspørgsmål kan afklares ved at gå tilbage til visionen. 

De 4 hovedregler for hvad der sikrer en god produktvision.

- Vær inspirerende
    - Visioner kan godt indeholde højtflyvende forventninger, det giver noget at stræbe efter, specielt hvis det er godt.

- Sæt rammerne
    - Mange beslutninger bliver taget af produktteamet uden skelen til strategi papirer. Med en klar rammefortælling i visionen gør det nemmere for alle at se grænserne.

- Brug virksomhedens mål og vision 
    - Det er som regel rigtig godt at få forretningens overordnede målsætninger frem i visionen. Det giver forankring og ”buy in” fra alle interessenter.

- Vær realiserbart
    - Næsten det modsatte af ”vær inspirerende”, men også et element, der sikrer at holde jordforbindelsen, så du kan anerkende potentielle realiserbare leverancer.

Selvom visionen bl.a. kan øge fokus hos teamet, sikre produktet/featuren har opmærksomhed fra interessenterne, forbedre kvaliteten af leverancer, skipper de fleste virksomheder hen over dette emne. 

Det er i mange tilfælde årsag til demotivation, stress, defokusering og teams, der bliver udbrændte. I arbejdet omkring visionen vil man ofte få en lang række elementer skrevet op, som ikke direkte kan sættes i visionen. 

Disse elementer passer som regel rigtig godt ind i strategien. Strategien skal beskrives som nogle forskellige trin, der skal tages for at nå det endelige mål. Det er derfor afgørende at bruge den nødvendige tid på at lave den bedste vision, for at sikre hele produktets/featurens formål står lysende klart for alle.

Opnå den gode vision og strategi til dit produkt eller feature i dit nuværende produkt.

- Vi har dokumenteret en overordnet vision, som gør det klart for alle der læser den,
hvorfor vi bygger produktet/featuren og hvad dette bibringer.

- Vi har dokumenteret en strategi, der fortæller alle som læser den, hvad det
endelige mål for produktet/featuren er.

- Vi har dokumenteret en strategi, der lister hvilke aktiviteter og initiativer, som er
vigtige for produktet/featuren.

- Vi har dokumenteret en strategi, der gør det tydeligt hvilke ønskede resultater og
mål, som skal komme ud af vores aktiviteter og initiativer.
